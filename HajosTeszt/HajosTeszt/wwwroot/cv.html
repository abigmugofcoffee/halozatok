<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <p>A nevem Erélyi Zsófia</p>
    <p>A Corvinus egyetem másodéves hallgatója vagyok</p>
    <h1>Örkény István egypercesek</h1>
    <h2>A weboldalon megtalálható történetek</h2>
    <ul>
        <li><a href="#khg">In memoriam Dr. K. H. G.</a></li>
        <li><a href="#gondolatok">Gondolatok a pincében</a></li>
        <li><a href="#otthon">Az otthon</a></li>
    </ul>

    <h2><a id="khg">IN MEMORIAM DR. K. H. G.</a> </h2>
    <p>
        - Hölderlin ist ihnen unbekannt? - kérdezte dr. K. H. G., miközben a lódögnek a gödröt ásta.<br />- Ki volt az? - kérdezte a német őr.<br />- Aki a Hyperion-t írta - magyarázta dr. K. H. G. Nagyon szeretett magyarázni. - A német romantika legnagyobb alakja. És például Heine?<br />- Kik ezek? - kérdezte az őr.<br />- Költők - mondta dr. K. H. G. - Schiller nevét sem ismeri?<br />- De ismerem - mondta a német őr.<br />- És Rilkét?<br />- Őt is - mondta a német őr, és paprikavörös lett, és lelőtte dr. K. H. G.-t.
    </p>
    <h2><a id="gondolatok">GONDOLATOK A PINCÉBEN</a></h2>
    <p>
        A labda egy betört ablakon keresztül leesett az alagsori folyosóra. Az egyik gyerek, a házmesterék tizennégy éves kislánya, lebicegett érte. Szegénykének a villamos levágta a fél lábát, s boldog volt, ha labdát szedhetett a többieknek.Az alagsorban félhomály terjengett, de azért feltűnt neki, hogy egy sarokban megmozdult valami. <br />

        - Cicus! - szólt oda a falábú házmesterkislány. - Hát te hogy kerülsz ide, kiscicám? Fölkapta a labdát, s ahogy csak tudott, elsietett vele.<br />Az öreg, csúnya és rossz szagú patkány - őt nézték cicának - meghökkent. Így még nem beszélt vele senki. Eddig csak utálták, szénnel hajigálták, vagy rémülten elmenekültek előle.<br />

        Most jutott eszébe először, hogy milyen más lett volna minden, ha történetesen cicának születik. Sőt - mert ilyen telhetetlenek vagyunk! - mindjárt továbbszőtte ábrándjait. Hát még ha falábú házmesterkislánynak születik? <br />De ez már túlságosan szép volt. Ezt már el sem tudta képzelni.
    </p>
    <h2><a id="otthon">AZ OTTHON</a></h2>
    <p>
        A kislány még csak négyéves volt, emlékei bizonyára összemosódtak, s az anyja, hogy tudatosítsa benne a küszöbön álló változást, odavitte a szögesdrót kerítéshez, és messziről megmutatta neki a szerelvényt. <br />
        - Nem is örülsz? Ez a vonat visz haza. <br /> - És akkor mi lesz? <br /> - Akkor otthon leszünk.<br />- Mi az, hogy otthon? - kérdezte a gyerek.<br />- Ahol azelőtt laktunk.<br />- És ott mi van?<br />- Emlékszel még a mackódra? Talán a babáid is megvannak még.<br />- Anyu - kérdezte a gyerek. - Otthon is vannak őrök?<br />- Ott nincsenek.<br />- Akkor - kérdezte a kislány - onnan meg lehet majd szökni?
    </p>
    <img scr="orkeny_istvan.jpg" alt="itt kéne lennie Örkány Istvánnak">
    <img scr="kepem.jpg" alt="itt kéne lennie egy aranyos képnek">
    <p><a href="http://mek.niif.hu/06300/06345/06345.htm#0">További Örkény egypercesek ezek az oldalon érhetők el</a></p>

</body>
</html>